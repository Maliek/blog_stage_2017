---
layout: post
title:  "Week vier"
date:   2017-03-03 09:00:33 +0100
categories: jekyll update
---
Met de vierde week achter de rug blik ik even terug op wat ik gerealiseerd heb. Tot nu toe heb ik me vooral bezig gehouden in het verduidelijken van de opdracht en de aanpak. Mijn voorstudie is voor 98% afgewerkt. De 2% bevat voornamelijk spelfouten die er nog uit gehaald moeten worden. Ook ben ik nog niet zeker wat ik nu ga doen met het on-premise vs. Cloud gedeelte. Het er volledig uit smijten of gewoon inkorten naar enkele regels. Hierin wacht ik ook op advies van mijn mentor van school.


Het praktische gedeelte is nu aan de orde. Door samenloop van omstandigheden zal de testomgeving opgezet worden in de week van 13 maart, dat is toch het doel dat ik voor ogen stel. Hierin zal gebruik gemaakt worden van een bestaande e-mailomgeving. Maar deze moet wel nog enkele aanpassingen ondergaan om gebruikt te kunnen worden als testomgeving. Samen met Alex hebben we ook al enkele afspraken gemaakt om elke vendor op een goede en gelijke manier te testen. Alex vertegenwoordigd het red-team en ik het blue-team in dit verhaal over e-mail security. Alex is momenteel druk bezig met zijn scriptie maar ondertussen werkt hij ook aan zijn plan om de aanvallende kant te vertegenwoordigen. Ook beginnen we op dezelfde golflengte te denken op vlak van afbakening van de opdracht. Bijvoorbeeld is het interessanter om de top tien meest voorkomende bestandsextensie in malafide e-mails te testen dan een bestandextensie te gebruiken dat niet in de echte wereld voorkomt te testen.


Om het kort samen te vatten kan de voorstudie als afgewerkt beschouwd worden, mits enkele aanpassingen, en is het tijd om de praktische kant aan te pakken.
