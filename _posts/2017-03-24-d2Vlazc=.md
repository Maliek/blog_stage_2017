---
layout: post
title:  "d2Vlazc="
date:   2017-03-24 11:15:33 +0100
categories: jekyll update
---
Neen, de titel is geen fout. Het is een klein puzzeltje voor wie zich verveelt. Als tip geef ik mee: het **antieke Rome** en encoding van **binaire data**.

Maar laten we nu even naar de belangrijke dingen in het leven gaan. Deze week was een rustige, misschien wel **té** rustige week. Momenteel ben ik aan het wachten op de testomgeving. Naast het aanpassen van mijn scriptie/bachelorproef heb ik ook enkele keren samen met **Alex** wat gebabbeld. Niet over de bloemetjes en bijtjes maar over de **praktische aanpak** van de opdracht.

Alex en ik hebben dan ook nu een beter beeld hoe we de praktische kant gaan aanpakken en de **afbakening** besproken.

Dinsdag was er de meeting met de mensen van **Barracuda** die wat meer vertelde over hun **e-mail security gateway oplossing**. Hierbij stelde **John Neerdael**, security engineer bij SecureLink, enkele rake vragen waar ze het antwoord schuldig op moesten blijven. Door deze vragen weet ik ook beter waar de **verschillen** liggen tussen de verschillende **vendoren**.

Donderdag is de opstelling van de testomgeving in start gegaan en vermoedelijk kan ik **volgende week maandag starten** met het deployen van de eerste e-mail security gateway. **De noodzaak naar iets praktisch verwezenlijken is hoger dan ooit.** De theoretische uitwerking komt er dan ook langs mijn oren uit…
Volgende week maandag is de indiening van de eerste versie van de bachelorproef/scriptie, deze wordt ook gequoteerd. Dit weekend laat ik het nog eens herlezen door iemand extern die vooral de grammaticale fouten eruit moet halen. Want na het herlezen en herlezen zullen kijk je na een tijd scheel op je eigen werk.

**Voor de rest wens ik alle lezers een prettig weekend!**
