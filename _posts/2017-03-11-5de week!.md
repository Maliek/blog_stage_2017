---
layout: post
title:  "5de week!"
date:   2017-03-11 10:45:33 +0100
categories: jekyll update
---
Mijn thesis over e-mails security begint meer en meer vorm te krijgen. Deze week was ik maar twee dagen op kantoor bij Securelink. Tijdens deze twee dagen heb ik vooral mijn **voorstudie** nagelezen en aangepast. Ook heb ik samen met Peter Mesker contact opgenomen met de verschillende **vendoren** die ik wil testen. Op het eerste zicht moet het allemaal wel in orde komen.


Het gesprek, woensdag ochtend, met mijn **interne mentor** van Odisee betekende ook veel voor mij. Hij heeft mij op enkele schoonheidsfoutjes gewezen en **feedback** gegeven. Door het gesprek weet ik nu ook wat er van school uit verwacht wordt. Inhoudelijk zit het allemaal wel goed maar mijn **thesis** moet meer een **verhaal** worden in plaats van op het ene onderwerp naar het andere onderwerp te springen. 


Tussen woensdag 10uur en donderdag 18uur deed ik mee aan de **Cyber Security Challenge** (https://www.cybersecuritychallenge.be/). Met een team van **vier, Timon, Frederik, Umut en mezelf** deden we mee. De wedstrijd was een **CTF** (capture the flag) waarbij men verschillende opdrachten kreeg en naar gelang de moeilijkheid er punten voor kreeg. We stonden de eerste dag, **woensdag**, op de **11de plaats**. We deden dus nog volop mee voor de finale, enkel de top 10 mag naar de finale. Maar de tweede dag waren de andere te sterk. Uiteindelijk zijn we, beter dan dat we hadden verwacht, **21ste geëindigd van de 137 teams**. Wat een zeer mooi resultaat is voor een team dat voor de eerste keer mee doet aan zo’n wedstrijd. De opdrachten waren allemaal in het teken van **Cyber Security**. Van buffer overflows tot XSS…
Het is een understatement als ik zeg dat ik veel bijgeleerd heb tijdens die twee dagen. Het was zeker de moeite hieraan deel te nemen! En we hebben als team afgesproken dat we nog maar eens aan soortgelijke wedstrijden moeten deelnemen. 