---
layout: post
title:  "Week tien"
date:   2017-04-16 12:00:33 +0100
categories: jekyll update
---
De eerste testen zijn achter de rug! Eerst worden alle vendoren getest volgens de eerste fase.

Maandag en dinsdag was het vooral Mimecast testen. Hun spam detectie, die ik test d.m.v. mailbait.info, werkt uitstekend. De URL detectie feature van Mimecast werkt onvoldoende goed, 33% werd niet geblokkeerd. Hun malware detectie op Office bestanden blokkeerde nagenoeg alles. Zonder verder in detail te treden en de helft van mijn bachelorproef te vertellen werkte de malware detectie goed. Eén instelling die standaard aan staat heb ik wel uitgeschakeld. De instelling blokkeerde alle bestandextensies die niet ondersteunt werden door hun malware detectie. Zelf ben ik geen voorstander van deze best-practice. Algemeen kan je stellen dat mimecast een goed product is voor bedrijven die geen complexe instellingen moeten uitvoeren. Deze conclusie trek in a.d.h.v enkele ondervindingen. Geen header stripping, niet-aanpasbare rate-control, alle policies in één pagina, weinig details bij blokkeren van bijvoorbeeld spam (geen score), basis zoekfuncties…

Woensdag en donderdag was Barracuda aan de beurt. Spam berichten die Mimecast tegenhield werden doorgelaten door Barracuda. Hierbij zie je wel, in tegenstelling tot Mimecast, een score en meer informatie waarop die score is gebaseerd. Dit maakt het finetunen van het product makkelijker. Barracuda scoort goed op het tegenhouden van malafide URL’s, slechts 8% werd doorgelaten. De malware detectie van Barracuda scoort echter onvoldoende goed. Vooral bij bestandsextensies die afwijken van veel gebruikte bestandsextensies (Office en PDF). De algemene indruk die Barracuda op me geeft is dat het een instap versie is van de e-mail security gateways. Vooral voor kleinere ondernemingen kan Barracuda een goede oplossing zijn. Deze conclusie baseer ik vooral op de weinige diepgang in de instellingen. 

Vrijdag heb ik een deel van de resultaten verwerkt in mijn bachelorproef. Daarnaast is het me ook gelukt Proofpoint en Ironport te deployen en volledig werkende te krijgen. Vooral de deployment van Ironport was een zware bevalling. 