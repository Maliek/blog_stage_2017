---
layout: post
title:  "Week 7-1=6"
date:   2017-03-17 09:45:33 +0100
categories: jekyll update
---
**Maandag** 13 maart bestond uit het verbeteren van mijn voorstudie. Na feedback gekregen te hebben van mijn mentor van school was duidelijk waar er nog verbetering mogelijk is. Buiten de grammaticale fouten, sprong ik ook teveel tussen hoofdstukken zonder inleiding. Maandag heb ik dus vooral van mijn bachelorproef een verhaal gemaakt i.p.v. losse hoofdstukken bij elkaar.

**Dinsdag en woensdag** bestond uit het schrijven van een eerste deel van de **praktische uitwerking**. In dit eerste deel wordt de aanpak van de praktische uitwerking besproken en uitgelegd. Waarbij de testomgeving uitgelegd wordt en de fasen die elke e-mail security gateway ondergaan. Er zijn **vijf verschillende fasen** waarvan twee praktische test fasen. De eerste gaat ervan uit dat er geen expertise aanwezig is, verschillend van de tweede waarbij er wel expertise aanwezig is.

**Donderdag was ik getuige van een groot spektakel!** Donderdag mocht ik naar de laatste dag van de Security Bootcamp georganiseerd door Securelink. De bootcamp begon met een **indrukwekkende lightshow** gevolgd door een inleidende speech van **Peter Mesker en Marco Barkmeijer**. Na deze speech van beide heren was Greg Day aan de beurt, Chief Security Officer van Palo Alto. Hij vertelde over hoe **belangrijk IT-security** momenteel is en dat het in de nabije toekomst **onmisbaar** wordt. Na deze keynote ben ik de algemene ruimte verder gaan bestuderen waar de vendoren van Securelink zich bevinden. Na een beetje rondsnuffelen en vooral veel informatie opgeslagen te hebben was het tijd voor de netwerklunch. Rond 12u30 ben ik naar de **BOOTx ruimte** gegaan waar op TEDx-achtige wijze verschillende vendoren hun zegje deden. Ik heb de volledige sessies van **Securelabs en Proofpoint** gezien. Achteraf ben ik ook met de mensen van Proofpoint in gesprek gegaan en even mijn opdracht binnen Securelink uitgelegd. Waarop ze vooral zelfzeker zijn dat Proofpoint er het beste uit ga komen. Maar zo makkelijk laat ik natuurlijk mijn objectiviteit niet beïnvloeden. Verder heb ik nog de keynote van Darren Thomson gevolgd, de CTO van Symantac waarin hij vooral de waarde van security bespreekt en dat we deze op een andere manier moeten bekijken. Achter deze keynote was de prijsuitreiking van de **Wario of the Day**. De winnaar is degene die naar rare sites ging en bijhorend verdacht netwerkverkeer. Als laatste was de illusionist, **Victor Mids van MindF*ck**, aan de beurt. Hij deed verschillende goocheltrucs en legde uit hoe hij **hersenen kan ‘hacken’**. Nu een dag later zijn sommige dingen nog steeds een raadsel. **Maar hij was, om op de manier van Mark Rutte te zeggen, graaf!**

Vrijdag, vandaag dus, zal vooral bestaan uit het verder afwerken van de aanpak over mijn praktische uitwerken.